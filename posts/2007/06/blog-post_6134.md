---
title: "又逢重五"
pubDate: 2007-06-19T05:59:00.000Z
categories: 
  - "live"
---

喜迁莺  
宋·黄裳  
  
梅霖初歇。  
乍绛蕊海榴，争开时节。  
角黍包金，香蒲切玉，是处玳筵罗列。  
斗巧尽输少年，玉腕彩丝双结。  
舣彩舫，看龙舟两两，波心齐发。  
奇绝。  
难画处，激起浪花，飞作湖间雪。  
画鼓喧雷，红旗闪电，夺罢锦标方彻。  
望中水天日暮，犹见朱帘高揭。  
归棹晚，载菏花十里，一钩新月。
